---
title: "Šariš"
---
Pokud se rozhodnete využít cestu na východ Slovenska také k poznávání zajímavostí šarišského regionu, máme pro Vás několik tipů:
### hanušovský Kaštiel
v sousedství kostela, ve kterém budeme oddáni, se nachází barokní zámek z 18. století zbudovaný rodinou Dessewffy \[Dežefi\]. Uvnitř se nachází historické, přírodovědné a etnografické [muzeum](https://tripolitana.sk/kastiel-hanusovce/expozicie/).
### prešovský Solivar
je zároveň městská část Prešova a několik technických [památek](https://muzeumsolivar.sk/), které sloužily k těžbě a zpracování solanky na krystalickou sůl.
### Slánské vrchy
s [nejvyšším vrchem Šimonkou](https://mapy.cz/s/henabokere) se táhnou od Prešova až k maďarskému městu Tokaj. Krom nespočtu turistických tras stojí za návštěvu také [naleziště slovenských opálů](https://mapy.cz/s/kubobovalu) u osady Dubník. V areálů baní hibernuje 11 druhů netopýrů.
### Bardějov
je malebné město [40 km severně](https://mapy.cz/s/cufulenegu) od Prešova, jehož centrum je zařazené mezi lokality Světového dědictví UNESCO. Mezi populární akce patří bardějovský jarmark, pravidelně konaný na přelomu srpna a září. Načerpat síly po intenzivní veselce můžete ve wellness známých [bardějovských kúpelí](https://www.kupele-bj.sk/).
### Velká Domaša
je přehrada vzdálená [45 minut jízdy autem](https://mapy.cz/s/fubefajodu) z Prešova, které se také přezdívá Slovenské moře. Skýtá příležitosti ke koupání nebo [plavbu lodí](https://plavbydomasa.sk/) Bohemia, která v roce 2019 doputovala na přehradu až z Prahy. Vzala to ovšem 2800 km dlouhou oklikou přes řeky [půlku Evropy](https://www.domasacity.sk/sk/uvod/clanok/denne-aktualizovany-lodny-dennik-z-lode-bohemia-na-ceste-z-prahy-na-domasu).

Milovníkům vodáckého sportu můžeme rozhodně doporučit splutí dolního toku řeky Ondavy, na které Domaša leží. V případě zájmu můžeme poradit s vhodným místem nástupu a výstupu či s půjčovnou lodí.
