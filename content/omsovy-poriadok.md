---
title: "Omšový poriadok"
---
<todo>doplnit přísahu a další extraordinálie</todo>
### Úvodné obrady
#### Prežehnanie a pozdrav
k. V mene Otca i Syna i Ducha Svätého.

<odpoved>Ľ. Amen.</odpoved>

k. Milosť nášho Pána Ježiša Krista a láska Boha Otca i spoločenstvo Duchu Svätého nech je s vami všetkými.

<odpoved>Ľ. I s duchom tvojím.</odpoved>

#### Úkon kajúcnosti
k. Bratia a sestry, uznajme svoje hriechy, aby sme mohli s čistým srdcom
sláviť sväté tajomstvá.

<odpoved>Ľ. Vyznávam všemohúcemu Bohu i vám, bratia a sestry, že som veľa zhrešil myšlienkami, slovami, skutkami a zanedbávaním dobrého. Moja vina, moja vina, moja preveľká vina. Preto prosím blahoslavenú Máriu, vždy Pannu, všetkých anjelov a svätých, i vás, bratia a sestry, modlite sa za maň k Pánu Bohu nášmu.</odpoved>

k. Nech sa zmiluje nad nami všemohúci Boh, nech nám hriechy odpustí a privedie nás do života večného.

<odpoved>Ľ. Amen.</odpoved>

#### Vzývanie pána
k. Pane, zmiluj sa.

<odpoved>Ľ. Pane, zmiluj sa.</odpoved>

k. Kriste, zmiluj sa.

<odpoved>Ľ. Kriste, zmiluj sa.</odpoved>

k. Pane, zmiluj sa.

<odpoved>Ľ. Pane, zmiluj sa.</odpoved>

#### Oslavná pieseň – glória

<odpoved>Sláva Bohu na výsostiach</br>
a na zemi pokoj ľuďom dobrej vôle.</br>
Chválime ťa, velebíme ťa,</br>
klaniame sa ti, oslavujeme ťa,</br>
vzdávame ti vďaky, lebo veľká je sláva tvoja,</br>
Pane Bože, Kráľ nebeský,</br>
Boh Otec všemohúci.</br>
Pane, Ježišu Kriste, ty jednorodený Syn,</br>
Pán a Boh, Baránok Boží, Syn Otca:</br>
Ty snímaš hriechy sveta,</br>
zmiluj sa nad nami.</br>
Ty snímaš hriechy sveta,</br>
prijmi našu úpenlivú prosbu.</br>
Ty sedíš po pravici Otca,</br>
zmiluj sa nad nami.</br>
Veď len ty si Svätý,</br>
len ty si Pán,</br>
len ty si Najvyšší,</br>
Ježišu Kriste,</br>
s Duchom Svätým</br>
v sláve Boha Otca.</br>
Amen.</odpoved>

#### Modlitba dňa - kolekta

k. Modlime sa. ...

<odpoved>Ľ. Amen.</odpoved>

### Liturgia slova

#### Prvé čítanie a responzóriový žalm

Počuli sme Božie slovo.

<odpoved>Ľ. Bohu vďaka</odpoved>

#### Druhé čítanie a aleluja alebo vohodná pieseň

Počuli sme Božie slovo.

<odpoved>Ľ. Bohu vďaka.</odpoved>

#### Evanjelium

k. Pán s vami.

<odpoved>Ľ. I s duchom tvojím.</odpoved>

k. Čítanie zo svätého evanjelia podľa M.

<odpoved>Ľ. Sláva tebe, Pane.</odpoved>

k. Počuli sme slovo Pánovo.

<odpoved>Ľ. Chvála tebe, Kriste.</odpoved>

#### Homília – kázeň

#### Vyznanie viery – krédo

<odpoved>Verím v jedného Boha,</br>
Otca všemohúceho, stvoriteľa neba i zeme,</br>
sveta viditeľného i neviditeľného.</br>
Verím v jedného Pána Ježiša Krista,</br>
jednorodeného Syna Božieho,</br>
zrodeného z Otca pred všetkými vekmi;</br>
Boha z Boha, Svetlo zo Svetla,</br>
pravého Boha z Boha pravého,</br>
splodeného, nie stvoreného, jednej podstaty s Otcom.</br>
Skrze neho bolo všetko stvorené.</br>
On pre nás ľudí a pre našu spásu zostúpil z nebies.</br>
A mocou Ducha Svätého vzal si telo z Márie Panny</br>
a stal sa človekom.</br>
Za nás bol aj ukrižovaný za vlády Poncia Piláta,</br>
bol umučený a pochovaný,</br>
ale tretieho dňa vstal z mŕtvych podľa Svätého písma.</br>
A vstúpil do neba, sedí po pravici Otca.</br>
A zasa príde v sláve súdiť živých i mŕtvych</br>
a jeho kráľovstvu nebude konca.</br>
Verím v Ducha Svätého, Pána a Oživovateľa,</br>
ktorý vychádza z Otca i Syna.</br>
Jemu sa zároveň vzdáva</br>
tá istá poklona a sláva ako Otcovi a Synovi.</br>
On hovoril ústami prorokov.</br>
Verím v jednu, svätú, všeobecnú, apoštolskú Cirkev.</br>
Vyznávam jeden krst na odpustenie hriechov</br>
a očakávam vzkriesenie mŕtvych a život budúceho veku.</br>
Amen.</odpoved>

#### Modlitba veriacich

### Liturgia eucharistie

#### Príprava obetných darov

k. Dobrorečíme ti, Bože, Pane svetov, že sme z tvojej štedrosti prijali tento chlieb. Obetujeme ho tebe ako plod zeme a práce ľudských rúk, aby sa nám stal chlebom života.

<odpoved>Ľ. Zvelebený Boh naveky!</odpoved>

k. Tajomstvo tejto vody a vína nech nás spojí s božstvom Ježiša Krista, ktorý láskavo prijal našu ľudskú prirodzenosť.

Dobrorečíme ti, Bože, Pane svetov, že sme z tvojej štedrosti prijali toto víno. Obetujeme ho tebe ako plod viniča a práce ľudských rúk, aby sa nám stalo duchovným nápojom.

<odpoved>Ľ. Zvelebený Boh naveky!</odpoved>

k. Prijmi nás, Bože, v duchu pokorných a v srdci skrúšených a naša dnešná obeta nech nájde zaľúbenie v tvojich očiach. Pane, zmy zo mňa moju vinu a očisť ma od hriechu. Modlite sa, bratia a sestry, aby sa moja i vaša obeta zaľúbila Bohu Otcu všemohúcemu.

<odpoved>Ľ. Nech Pán prijme obetu z tvojich rúk na chválu a slávu svojho mena, na úžitok nám i celej svätej Cirkvi</odpoved>

#### Modlitba nad obetnými darmi

k. Modlime sa. ...

<odpoved>Ľ. Amen.</odpoved>

#### Druhá eucharistická modlitba

k. Pán s vámi.

<odpoved>Ľ. I s duchom tvojím.</odpoved>

k. Hore srdcia.

<odpoved>Ľ. Máme ich u Pána.</odpoved>

k. Vzdávajme vďaky Pánovi, Bohu nášmu.

<odpoved>Ľ. Je to dôstojné a správne.</odpoved>

k. Je naozaj dôstojné a správne, dobré a spásonosné vzdávať vďaky vždy a všade tebe, svätý Otče, skrze tvojho milovaného Syna Ježiša Krista. On je tvoje Slovo, skrze ktoré si všetko stvoril, jeho si nám poslal za Spasiteľa
a Vykupiteľa. Mocou Ducha Svätého stal sa človekom a narodil sa z Márie Panny.

Aby splnil tvoju vôľu a získal ti ľud svätý, rozpäl ruky na kríži, zomrel za nás, a tak zlomil moc smrti a zjavil vzkriesenie.

Preto s anjelmi a so všetkými svätými hlásame tvoju slávu a jedným hlasom voláme:

<odpoved>Svätý, svätý, svätý</br>
Pán Boh všetkých svetov.</br>
Plné sú nebesia i zem tvojej slávy.</br>
Hosanna na výsostiach!</br>
Požehnaný, ktorý prichádza v mene Pánovom.</br>
Hosanna na výsostiach!</odpoved>

k. Naozaj si svätý, Otče, ty prameň všetkej svätosti. Preto ťa prosíme, posväť tieto dary rosou svojho Ducha, aby sa nám stali telom a krvou nášho Pána Ježiša Krista.

On, prv než sa dobrovoľne vydal na smrť, vzal chlieb a vzdával vďaky, lámal ho a dával svojim učeníkom, hovoriac:

<eucharistie>vezmite a jedzte z neho všetci:

toto je moje telo, ktoré sa obetuje za vás.</eucharistie>

Podobne po večeri vzal kalich, znova vzdával vďaky a dal ho svojim učeníkom, hovoriac:

<eucharistie>vezmite a pite z neho všetci:

toto je kalich mojej krvi,

ktorá sa vylieva za vás i za všetkých

na odpustenie hriechov.

Je to krv novej a večnej zmluvy.

toto robte na moju pamiatku.</eucharistie>

#### Tajomstvo viery

<odpoved>Ľ. Smrť tvoju, Pane, zvestujeme</br>
a tvoje zmŕtvychvstanie vyznávame,</br>
kým neprídeš v sláve.</odpoved>

k. Keď teda slávime pamiatku smrti a zmŕtvychvstania tvojho Syna, obetujeme ti, Otče, chlieb života a kalich spásy. Ďakujeme ti, že si nás uznal za hodných stáť pred tvojou tvárou a tebe slúžiť.

Pokorne ťa prosíme, nech nás všetkých, ktorí máme účasť na Kristovom tele a krvi, združí v jedno Duch Svätý.

Pamätaj, Otče, na svoju Cirkev, rozšírenú po celom svete, a veď ju k dokonalej láske v jednote s naším pápežom M. a s naším biskupom i so všetkými kňazmi a diakonmi.

Pamätaj i na našich bratov a sestry, čo zomreli v nádeji na vzkriesenie, i na všetkých, ktorí v tvojej milosti odišli z tohto sveta, a dovoľ im uvidieť svetlo tvojej tváre.

Prosíme ťa, zmiluj sa nad nami všetkými, aby sme si zaslúžili účasť na večnom živote v spoločenstve so svätou Bohorodičkou Pannou Máriou, s blaženými apoštolmi a so všetkými svätými, v ktorých si mal od vekov zaľúbenie, žeby sme ťa mohli chváliť a oslavovať skrze tvojho Syna Ježiša Krista.

Skrze Krista, s Kristom a v Kristovi máš ty, Bože Otče všemohúci, v jednote s Duchom Svätým všetku úctu a slávu po všetky veky vekov.

<odpoved>Ľ. Amen.</odpoved>

### Obrad prijímania

k. Na príkaz nášho Spasiteľa a podľa jeho božského učenia osmeľujeme sa povedať:

<odpoved>Otče náš, ktorý si na nebesiach,</br>
posväť sa meno tvoje,</br>
príď kráľovstvo tvoje,</br>
buď vôľa tvoja ako v nebi tak i na zemi.</br>
Chlieb náš každodenný daj nám dnes</br>
a odpusť nám naše viny,</br>
ako i my odpúšťame svojim vinníkom,</br>
a neuveď nás do pokušenia,</br>
ale zbav nás zlého.</odpoved>

k. Prosíme ťa, Otče, zbav nás všetkého zla, udeľ svoj pokoj našim dňom a príď nám milosrdne na pomoc, aby sme boli vždy uchránení pred hriechom a pred každým nepokojom, kým očakávame splnenie blaženej nádeje a príchod nášho Spasiteľa Ježiša Krista.

<odpoved>Lebo tvoje je kráľovstvo a moc i sláva naveky.</odpoved>

#### Obrad pokoja
k. Pane Ježišu Kriste, ty si povedal svojim apoštolom: Pokoj vám zanechávam, svoj pokoj vám dávam. Nehľaď na naše hriechy, ale na vieru svojej Cirkvi a podľa svojej vôle jej milostivo daruj pokoj a jednotu, lebo ty žiješ a kraľuješ na veky vekov.

<odpoved>Ľ. Amen.</odpoved>

k. Pokoj Pánov nech je vždy s vami.

<odpoved>Ľ. I s duchom tvojím.</odpoved>

k. Dajte si znak pokoja.

#### Lámanie chleba

k. Telo a krv nášho Pána Ježiša Krista, spojené v tomto kalichu, nech nám prijímajúcim osožia pre život večný.

<odpoved>Ľ. Baránok Boží, ty snímaš hriechy sveta: zmiluj sa nad nami.</br>
Baránok Boží, ty snímaš hriechy sveta: zmiluj sa nad nami.</br>
Baránok Boží, ty snímaš hriechy sveta: daruj nám pokoj.</odpoved>

#### Prijímanie

k. Hľa, Baránok Boží, ktorý sníma hriechy sveta. Blažení tí, čo sú pozvaní na hostinu Baránkovu.

<odpoved>Ľ. Pane, nie som hoden, aby si vošiel pod moju strechu, ale povedz iba slovo a duša mi ozdravie.</odpoved>

#### Modlitba po prijímaní

k. Modlime sa. ...

<odpoved>Ľ. Amen.</odpoved>

### Záverečné obrady

k. Pán s vami.

<odpoved>Ľ. I s duchom tvojím.</odpoved>

k. Nech vás žehná všemohúci Boh, Otec i Syn i Duch Svätý.

<odpoved>Ľ. Amen.</odpoved>

k. Iďte v mene Božom.

Ľ. Bohu vďaka.
